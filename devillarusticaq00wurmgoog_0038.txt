a-- 34 —k

certe esse in tecto putandum. Ipsi parietes marmorato opere⁸ “

sunt obliti, ut et levigati prohibeant noxium quodvis animal
arrepere et dealbati columbis laetum obtendant aspectum.
Exsculpta per ordinem columbaria rotunda ternarum pal-
marum ex omnibus partibus praepositas habent singulis
ordinibus tabulam pro vestibulo. Fetae columbae interdum,
ut possint evolare, in locum reti seclusum transferuntur,
unde exitus patet ad fundum. Aqua datur bibenda per
canales, ut videtur, influens et lacusculos, ubi laventur,
efficiens. Canales circum parietes etiam cibos extrinsecus

·' per fistulas recipiunt. Sic una includunt avium ad quinque
milia (V. 111. 7, 2).

In turri vel sub villae tecto eadem ratio adhibetur
ad collocanda in pariete columbaria eorumque vestibula,
ad levigandum et dealbandum opus tectorium, ad aquam
denique et cibum apponendum (Col. VIII. 8, 3). Sed cum
hic suburbana potissimum loca respiciat scriptor, ubi propter
aucupum dolum non conveniat libere volare columbaS, sed
includi semper sit opuS, partem deligit columbario quam
calidissimam et assignat meridiem hibernum (v. pg. 10).
Fenestrae autem apposita exstat, ubi apricentur columbae,
cavea retibus adversus accipitrem munita, quae ipsa bifariam
videtur divisa seclusis incubantibus (cfr. Varr. III. 7, 6),
quibus solis, ut reficiantur, datur foras egressus (Col. VIII.
8, 4).

Palladius uniuS, ut supra diximus, saxatilis generis
memor columbarium intra praetorium in turricula constituit,
cuius parietes levigati ac dealbati mustelam prohibeant,
summa pars intus contineat nidos et per fenestellas bre-
vissimas a quattuor partibus egressum det columbis intro·
itumque. Addit, ut est maxime superstitiosus, varias artes,
ut libentius redeant propriae atque illiciantur alienae aves
.(1. 24).

Alii sunt praeterea ornithones non educationi, sed
farturae tantum dediti earum avium, quarum magna simul

 

