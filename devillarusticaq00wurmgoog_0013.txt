„9-

antne ad villam necne haud facile intellegatur. Certe per-
raro hoc tempore balneae ad villam accessisse videntur,
quoniam lavatio etiam tum praebebatur apparatu admodum
simplici, uno in cubiculo culinae adiecto (Marquart, romische
Privataltertiimer pg. 264).

’ At Columella iam rustici balnei iacit mentionem
(Ι. 6, 19) dediti servorum usui indeque distinguit domini
balnearia (Ι. 6, 2), quae tamen non amplius describit et
Palladius balnei structuram, siquidem per aquae copiam
fieri possit, haud alienam arbitratur (Ι. 39, 1) uberiusque
idem exequitur, quo modo optime instituatur. Quam rem
nos paulo infra tractabimus. -

. Etiam ambulationum meminit Columella (Ι. 6, 2).
Quas Gesner in commentario suo (v. Schneider) putat collo-
catas ad coniungendas dispersas aediculas, equidem non
item existimo. Sed quod scriptor ‘ut meridiei aequinoctiali
subiciantur suadet ad temperandum hiemis frigus et evitan-
dum aestatis calorem, magis placet refugium hoc fuisse
temere ambulantibus quam ex uno domus membro in alterum
s permeantibus. Accedit, quod ne late dispersas suspicemur
habitationes, repugnat Palladii praeceptum (I. 9, 1), quo
hiemales et aestivae mansiones breviter collectae esse iuben-
tur. Quod autem quadratum rectis angulis 11011 omnia simul

. singularum caeli regionum commoda potest recipere, non

est, quin etiam polygoni. formam obliquis angulis electam
esse existimemus, quippe quod reliquiis monumentorum non
improbetur (Overbeck, pg. 370), si non id potius iudicamus
re vera propter varia impedimenta et fortuita ab aedifican-
tibus non omnia, quae scriptores statuunt, praecepta servari
potuisse, ut haec secundum illos exstructa villa sit quasi
commenticia.

Quamquam ita certe villae aedificatores fere sem-
per cavisse videntur solis aestum et frigoris gravitatem, ut
ad vespertinum usum triclinaria quidem hieme in parte ad

