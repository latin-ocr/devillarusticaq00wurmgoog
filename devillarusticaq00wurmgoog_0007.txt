perlustrandos quod suscepimus Romanorum de re
rustica libi-OS, inspicere licuit vitam eorum privatam in ea
parte, quae summi videtur esse momenti. Semper enim
agriculturae studium Romani putarunt primum ·ac nobilissi-
mum, ut summi in republica viri ‘ priscis temporibus ruri
potius quam in urbe habitarent ipsique aratrum regerent,
ut satis est cognitum, posterioribus si non ipsi manu,
at per servos vel colonos *fundum colerent. Quamquam ex
eis qui exstant libris iam non licet illius aetatis mores
planius cognoscere, nisi per occasionem scriptores priscae
simplicitatis fiunt memores. Immo iam a Catone ducimur
ad eum rei rusticae statum, quo latius patet fundus, domini
partes habet quodammodo vilicuS‚ ille autem urbanis rebus
occupatus nisi quibusdam anni temporibus in parte villae
a rustico apparatu discreta ruri non habitat.

Itaque cum in eam potissimum partem animum
habuerimus conversum, qua scriptores nostri praecepta sta-
tuant ad villam constituendam, quaestionemque instituerimuS,
qua ratione haec fuerit aedificata et in partes disposita,
quantum pertineat ad universam villam rusticae rei servien-
tem, unam quandam cernimus eandemque speciem, qua dis-
cedit illa in duas potissimum partes, urbanam et rusticam.
In eis rursus disponendis earumque membris describendis non
pariter nostri sunt copiosi. Omnium longe uberrime, quod

rem universam cum studio et amore tractat, Columella dis·
1*

